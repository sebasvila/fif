---
title: "Schaublin 13 (6): davantal"
slug: sv13-ref-6
date: 2022-11-30T18:00:00
coverImage: "sense-carro-x.jpg"
tags:
- schaublin-13
categories:
- restauració de màquines
- schaublin 13
keywords:
- Fresadora
- Schaublin 13
- Avenç automàtic
- Guies
draft: false
---

En aquesta entrada comento el desmuntat del davantal de la fresadora i
l'estructura dels mecanismes d'avenç automàtic. En especial el
planetari que alimenta els avenços i l'embragatge de seguretat.

<!--more-->

# Treure el carro X

La primera tasca consisteix a treure el carro X. Només cal afluixar la
grapa que prem la femella del cargol d'avançament, treure la caixa de
la maneta de l'esquerra i treure d'una tirada tot el cargol
d'avançament per l'esquerra.

{{< image classes="fig-100 center clear" src="cargol-1.jpg" >}}

{{< image classes="fig-100 center clear" src="cargol-2.jpg" >}}

Ara es pot treure el carro afluixant el regle i amb l'ajuda del
ternal:

{{< image classes="fig-100 center clear" src="treure-carro-x.jpg" >}}


# Alguns elements del davantal

Amb el carro fora, es treuen alguns elements del davantal. Se separa
la caixa de la maneta d'avenços per que no faci nosa. També la tapa de
l'embragatge de seguretat, que deixa al descobert la transmissió dels
avenços (a la dreta, l'embragament):

{{< image classes="fig-100 center clear" src="transmissio-avencos.jpg" >}}

També es treu la tapa frontal d'alumini que protegeix els engranatges
dels avenços. És interessant per que la tapa conté part del circuït de
lubricació del davantal:

{{< image classes="fig-100 center clear" src="tapa-frontal.jpg" >}}

{{< image classes="fig-100 center clear" src="lubricacio-frontal.jpg" >}}

El següent pas és treure el davantal sencer amb el ternal. Surt sense
massa problemes:

{{< image classes="fig-100 center clear" src="sortida-davantal-1.jpg" >}}

{{< image classes="fig-100 center clear" src="sortida-davantal-2.jpg" >}}

Cal anar acompanyant amb l'avenç Z i anar amb compte amb l'arbre dels
avenços que surt de la caixa dels avenços que hi ha a la safata.


# La caixa dels avenços

A la safata de la màquina hi ha una caixa amb forma de cilindre que
cobreix els engranatges dels avenços. A més del canvi de direcció, els
engranatges garanteixen:

1. Un sentit de gir sempre igual independentment de com gira el motor.
2. La prioritat de gir pel motor d'avenços ràpids

Essencialment s'aconsegueix amb un mecanisme enginyós: uns engranatges
muntats sobre uns cadells de corrons amb sentit de gir oposat.

{{< image classes="fig-100 center clear" src="caixa-avencos.jpg" >}}

{{< image classes="fig-100 center clear" src="caixa-avencos-2.jpg" >}}

{{< image classes="fig-100 center clear" src="eng-avencos.jpg" >}}

Es reposa la junta v-ring i les tòriques del circuït de lubricació.


# La transmissió dels avenços

La potència pels avenços arriba a la taula per una barra que mou un
parell d'engranatges, el darrer dels quals és solidari amb un visenfí
que transmet el moviment als mecanismes del davantal. Seguidament es
pot veure desmuntada i muntada el paquet de coixinets i el primer
engranatge del sistema. El paquet es fixa amb un vis sobre els anells
separadors dels coixinets.

{{< image classes="fig-100 center clear" src="primer-eng-1.jpg" >}}

{{< image classes="fig-100 center clear" src="primer-eng-2.jpg" >}}

El segon engranatge està muntat sobre un embragatge de seguretat i és
solidari amb un visenfí.

{{< image classes="fig-100 center clear" src="segon-eng-1.jpg" >}}

L'embragatge de seguretat es basa en un seguit de boles pressionades
per molles que, generalment, volten solidàries amb l'engranatge però
que poden lliscar sorollosament si s'excedeix el parell pel que està
dissenyat. La següent imatge mostra el mecanisme explosionat:

{{< image classes="fig-100 center clear" src="segon-eng-2.jpg" >}}

És interessant notar el fet que l'eix és foradat i el travessa una
metxa de llana crua per la qual ascendeix l'oli que es diposita en al
zona del fons de l'eix. La idea és que mantingui la lubricació per
capilaritat. No és gens evident la efectivitat del disseny. Les
referències sobre engreixadors per capil·laritat donen una capacitat
d'ascensió d'uns 40mm, que és pobra per la llargada de l'eix. Per
substituïr la metxa, s'han buscat metxes de llana no tractada
específica per a engreixadors per capil·laritat. Se n'han trobat a
[Heritage steam
supplies](https://www.heritagesteamsupplies.co.uk/worsted-wool-lubricator-kit.html).

El muntatge de l'embragatge després de netejar-lo, que semblava
delicat, no ha suposat massa complicacions:

{{< image classes="fig-100 center clear" src="muntatge-eng-1.jpg" >}}


# Desmuntar el nonius de l'eix Z

El paquet del nonius i la maneta de l'eix X és sofisticar. Per
facilitar el desmuntatge amb l'extractor ens hem ajudat d'un parell de
brides de cremallera i un topall com mostren les següents fotos:

{{< image classes="fig-100 center clear" src="brides-1.jpg" >}}

{{< image classes="fig-100 center clear" src="brides-2.jpg" >}}

{{< image classes="fig-100 center clear" src="brides-3.jpg" >}}

En la següent foto es veu el coixinet del nònius i el fiador amb la
molla de pressió:

{{< image classes="fig-100 center clear" src="fiador-nonius.jpg" >}}

Finalment es pot observar l'especejat del bloc del nònius. Ben
sofisticat per ser un nònius:

{{< image classes="fig-100 center clear" src="peces-nonius.jpg" >}}


# La palanca de comandament

La palanca que serveis per comandar els avenços és un mecanisme
enginyós tancant dons d'una caixa i connectat als diferents
embragatges del davantal. Es neteja i lubrica de nou:

{{< image classes="fig-100 center clear" src="palanca-1.jpg" >}}

{{< image classes="fig-100 center clear" src="palanca-2.jpg" >}}

{{< image classes="fig-100 center clear" src="palanca-3.jpg" >}}
