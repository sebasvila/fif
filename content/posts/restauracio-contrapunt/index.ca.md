---
title: 'Restauració del contrapunt'
date: 2012-09-16T18:42:00.001+02:00
draft: false
slug: "restaurar-contrapunt"
coverImage: P1030743.JPG
tags:
- leinen-lz4sb
- tech.pintura
categories:
- restauració de màquines
- boley leinen LZ4SB
keywords:
- torn mecànic
- pintura
- contrapunt
---

Comencem per restaurar el contrapunt, que sembla estar en prou bon
estat. El contrapunt no és habitual atès que està construït de manera
que en qualsevol posició s'arrepenja totalment en el suport. És una
construcció típica d'algunes màquines de precisió. La fixació del
contrapunt a la bancada es fa usant una palanca que actua sobre una
excèntrica. La fixació de l'eix usa dues mitges llunes clàssiques. La
L'ajustat entre el suport i l'eix és molt bo, especialment en
l'inici. Després de desmuntar-lo íntegrament:

{{< image classes="fig-100 clear"  src="P1030601.JPG" thumbnail-with="75%" >}}

Una vegada desmuntat s'observen alguna petita anomalia. Especialment
hi ha un cert desgast en la zona en la que les femelles d'ajustatge
freguen sobre el seu recolzament. És el punt on es fa pressió quan,
per exemple, es pressiona contra la peça que es mecanitza. De moment
apuntarem aquest detall a la llista de "pendents" i ja l'abordarem més
endavant.

Procedim a netejar amb cura les parts metàliques. Seguim la següent
tècnica per no malmetre cap de les marques originals com ara les
rugositats del mecanitzat original de les peces:

1.  Desengreixat amb barreja de gasoli+gasolina a parts iguals.
2.  Neteja de les superfícies oxidades amb vinagre ( amb cura) i
    l'ajuda de draps i, ocasionalment, llana d'acer molt fina.
3.  Aplicació d'oli blanc (tipus WD40) per protegir.
4.  En les peces que sigui necessari un millor acabat usem pasta de
    polir aplicada amb disc de cotó. En una primera aplicació pasta de
    desbast fi i, després, amb un disc diferent, pasta d'acabat.

Després passem a endreçar el tema pintura. Eliminem la pintura
sobreposada amb paper de vidre groller. Apliquem una imprimació
sintètica de qualitat que suporti la capa d'acabat. Apliquem pastes i
les rebaixem. Al final fem un polit fi a consciència. Apliquem esmalt
de poliuretà de dos components, que és notablement resistent i ens ha
donat molt bon resultat en altres restauracions.

El subministrador de productes de pintura és Torrents Autocolor. La
pintura es tria del color [RAL
7031](http://ralcolor.net/ral-7031-blue-grey.php) , després de
comprovar el color original. La pintura s'ha de tintar exprofeso  amb
una màquina tintomètrica. Després d'aplicar a brotxa la capa d'acabat
i montar el contrapunt de nou:

{{< image classes="fig-100 clear"  src="P1030744.JPG" thumbnail-with="75%" >}}

{{< image classes="fig-100 clear"  src="P1030747.JPG" thumbnail-with="75%" >}}

{{< image classes="fig-100 clear"  src="P1030743.JPG" thumbnail-with="75%" >}}
