---
title: "Schaublin 13: recollidor d'oli"
slug: sv13-oilpan
date: 2023-11-28T19:58:07+01:00
coverImage: "recollidor-1.jpg"
tags:
- tech.tornejat
- schaublin-13
categories:
- restauració de màquines
- schaublin 13
keywords:
- fresadora metall
- reciclat de plàstic
draft: false
---

No hi ha res que molesti més en una màquina que les pèrdues d'oli que
vessen a terra. Tot i això, hi ha moltes màquines dissenyades sense
massa preocupació per aquest detall i els mecanismes lubricats a
«l'oli perdut» són prou habituals. La fresadora Schaublin 13 també té
alguns mecanismes que perden oli per disseny i alguns d'aquests
degoten al terra... un disseny pobre en la meva opinió.

<!--more-->

La barra de suport del mecanisme del variador és un d'aquests
mecanismes. Desplaça la politja del variador amunt i avall mentre en
manté l'alineació. Aquesta barra es desplaça restringida pe run parell
de dolles que han de ser lubricades. L'oli hi arriba seguint un camí
descendent: la bomba d'engreix injecta oli al coixinet de la maneta
del variador. Aquest oli flueix cap a l'engranatge cònic i d'aquí cap
una basseta que hi ha sobre el suport del variador. D'aquesta basseta
s'engrex el coixinet axial que suporta la barra, el cargol que mou la
barra i l'exterior de la barra que llisca per les dolles. Després de
tot aquest camí lubricant diverses parts.. l'oli degota sobre el motor
i cau a terra :frowning_face:

Vaig decidir afegir un recollidor d'oli just al final de la
barra. Només és un tac d'alumini tornejat convenientment i amb quatre
imants que l'enganxen a la barra. Els imants sobresurten lleugerament
per mantenir un espai per on flueixi l'oli que regalima per l'interior
de la barra. Com a colector, una tapa de plàstic reciclada d'un pot de
cuina fa bon servei (no és el més elegant, certament).

El recollidor és fàcil de posar i treure per buidar l'oli
recollit. Espero que eviti l'oli damunt el motor i sigui una millora
apreciable.

{{< figure 
	class="fig-100 center clear" 
	src="recollidor-2.jpg"
	caption="Vista del recollidor enganxat al final de la barra."
	>}}

{{< figure 
	class="fig-100 center clear" 
	src="recollidor-3.jpg" 
	caption="El recollidor. Noteu la tapa reciclada.."
	>}}

<!--
{{< image classes="fig-100 center clear" src="original.jpg" >}}

{{< youtube id="k38Vl8QqrZE" >}}
-->
