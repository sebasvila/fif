---
title: "Schaublin13: capçal horitzontal"
slug: sv13-horispindle
date: 2023-09-26T19:17:37+02:00
coverImage: "runout-spindle.jpg"
tags:
- tech.pintura
- tech.mesura
- schaublin-13

categories:
- restauració de màquines
- schaublin 13

keywords:
- Schaublin 13
- Fresadora
- Capçal 
---

El següent pas en la reparació de la SV13 ha estat acabar el capçal
horitzontal i muntar-lo definitivament en les seves guies. Mancàven
alguns treballs per fer: acabar l'ajustat de les guies, netejar i
relubricar el mecanisme del cargol de desplaçament, fer els acabats
cosmètics i relubricar els coixinets de l'eix portaeines.

<!--more-->

# Ajustat precís de les guies

En una [entrada anterior]({{< ref path="schaublin13-refurbish-5" lang="en">}}) vaig
explicar els primers passos per ajustar les guies del capçal
horitzonal. Aquestes guies ere, segurament, la peça més gastada de la
màquina. En cas que no s'haguessin pogut reparar amb el rasquet
s'hagues hagut de reconsiderar com restaurar la
màquina. Afortunadament, com s'explica en l'entrada, es va poder
millorar substancialment la geometria i el capçal és ara
acceptable. És el moment d'anar un pas més enllà i fer un ajustat de
precissió.

Per disminuïr el moviment de rotació lateral del capçal he aplicat la
mateixa tècnica que s'aprecia en la part plana de la guia: la part
central està lleugerament deprimida de manera que el contacte de la
part estàtica de la guia sempre es produeix en els extrems, tot
evitant el basculament. Amb aquesta tècnica es pot disminuir la
rotació fins el que es consideri raonable. Simultàniament, cal anar
garantint l'ortogonalitat del capçal respecte la taula.

La següent foto mostra el contacte del regle d'ajustat durant el
procés de rasquetat. Es pot veure que el centre comença a
estar lleugerament deprimit i el contacte preferent és en els extrems.

{{< image classes="fig-100 center clear" src="regle.jpg" >}}

Segueixen dues fotografies que mostren com mesurar l'ortogonalitat del
capçal respecte la taula (de fet els traus de la taula). En aquest cas
es fa servir un escaire de precisió alineat en els traus de la taula fent
servir uns blocs patró. 

{{< image classes="fig-100 center clear" src="escaire-2.jpg" >}}
{{< image classes="fig-100 center clear" src="escaire-1.jpg" >}}

La geometria aconseguida és prou bona amb una alineació millor que les
2µm en tot el recorregut.

{{< youtube id="vY8h9i9H2V0" >}}

# El cargol d'avanç

El cargol d'avanç del carro horitzontal és notablement sofisticat. El
moviment de gir s'imprimeix a partir d'una maneta situada sobre el
carro en un eix perpendicular al cargol o, alternativament, des d'una
maneta situada en el lateral del capçal també ortogonal a l'eix del
cargol. Això significa que hi ha un mecanisme d'engranatges que porten
els moviments de les manetes a l'eix del cargol. Són engranatges
helicoidals rectificats i notablement precisos que ofereixen poc joc a
tot el mecanisme. Vàrem desmuntar tot el conjunt i netejar els
rodaments amb gasolina per ser després engreixats de nou amb una
barreja de gasolina i greix Kluber Isoflex LDS 18 com indica el manual
de servei. Una vegada evaporada la fracció de gasolina resta una capa
uniforme i perfecta de greix. En el cas dels engranatges, es van
engreixar amb la pasta Kluber Altemp Q NB 50, que té una naturalesa
molt adhesiva i permanent.

Tot seguit hi ha lagunes fotos del conjunt. Primer el subconjunt que
suporta la maneta de sobre el capçal. L'eixa acaba en un engranatge
cònis espiroidal que condueix el cargol. L'engranatge helicoidal del
mig, és conduït (o condueix) per l'eix de la maneta lateral.

{{< image classes="fig-100 center clear" src="maneta-superior-1.jpg"
>}}

La següent foto correspon a l'eix impusat per la maneta
lateral. Aquest eix surt per cada banda del capçal i permet muntar la
maneta en aquesta posició.

{{< image classes="fig-100 center clear" src="maneta-travessera.jpg"
>}}

Els engranatges anteriors acaben servint per girar el cargol. El
conjunt del cargol en una foto especejada és aquest:

{{< image classes="fig-100 center clear" src="especejat-cargol.jpg"
>}}

D'aquesta foto, és especialment interessant aquest anell separador:

{{< image classes="fig-100 center clear" src="anell-ajustatge.jpg" >}}

Cargolant l'interior d'aquest anell la seva longitut augmenta. Això
permet desplaçar sobre l'eix del cargol l'engranatge cònic a fi i
efecte d'ajustar-lo apropiadament a la seva parella amb el mínim de
joc. L'espàrrec de retenció és accessible per sota de capçal encara
que estigui muntat a la guia. Això permet ajustar el joc amb el capçal
a lloc. A tal efecte cal una clau especial com aquesta:

{{< image classes="fig-100 center clear" src="clau-1.jpg" >}}
{{< image classes="fig-100 center clear" src="clau-2.jpg" >}}

Amb aquest mecanisme, el joc dels pinyons es pot deixar perfecte.

## Com es lubrica el cargol?

Hi ha un punt interessant que manca entendre'l. El manual de la
fresadora no esmenta en cap moment com es lubrica el cargol
d'avançament. La màquina té un sistema centralitzat d'engreix, però
aquest sistema no arriba al cargol. Tampoc explicita cap acció per
lubricar-lo manualment tal i com fa en altres punts. Aleshores, com es
lubrica aquest element?

# Treballs cosmètics

Com s'ha fet amb altres parts, també es millora l'acabat del capçal
horitzonatal. S'empasta i repinta adequadament restituïnt l'aspecte
original. La següent fotografia mostra el capçal just després
d'haver-lo repintat a pistola.

{{< image classes="fig-100 center clear" src="pintant-1.jpg" >}}

# Manteniment dels rodaments de l'eix portafreses

El darrer pas ha sigut fer el manteniment dels rodaments de l'eix
portafreses. Dubtàvem de com fer-ho. L'eix funcionava realment suau i
amb un TIR de 2µm. Per un costat el sentit comú aconsellava no
tocar-lo. Per l'altre costat, era el moment de fer el manteniment i
deixar-lo en un estat conegut. Finalment, es va optar pel camí del
mig. Es va extreure parcialment l'eix i el paquet de rodaments segons
les instruccions del manual. Era força evident que mai no s'havien
engreixat! Una vegada van ser visibles, es va injectar una quantitat
de greix dissolt en gasolina, es va deixar evaporar la gasolina i i es
van tornar a lloc. Diguem que es van engreixar sense extreure el greix
vell.

Amb una mica més de perspectiva, potser hagués valgut la pena fer un
manteniment total, amb la dificultat d'haver de desmanegar i manegar
de nou els coixinets. En tot cas, si cal fer-ho més endavant, hi ha
una tarda de feina desmuntar el capçal.

Després de muntar l'eix de nou, cal ajustar la precàrrega dels
rodaments. El manual suggereix una precàrrega de 10µm. La qüestió està
en com saber quan els rodaments de contacte angular estan en
«precàrrega 0». L'estratègia seguida va consistir en anar comprovant
el joc lateral en la zona del portafreses. Es va considerar que el
punt de precàrrega 0 es donava quan el joc lateral era pràcticament
inapreciable. A partir d'aquest punt, es va donar una precàrrega de
10µm seguint el procediment que indica el manual. Això resulta en un
joc lateral inapreciable i un TIR en el con interior del portaeines
menor que 2µm.

{{< image classes="fig-100 center clear" src="runout-spindle.jpg" >}}



<!--
{{< image classes="fig-100 center clear" src="original.jpg" >}}

{{< youtube id="k38Vl8QqrZE" >}}
-->
