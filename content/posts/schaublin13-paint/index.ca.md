---
title: "Restauració de la fresadora Schaublin 13 (7): pintura"
slug: sv13-ref-7
date: 2023-01-07T10:05:00
coverImage: "mostra-color.jpg"
tags:
- schaublin-13
- tech.pintura
categories:
- restauració de màquines
- schaublin 13
keywords:
- Fresadora
- Schaublin 13
- Pintura
- Iwata
- Color Schaublin
draft: false
---


En aquest post parlem de com recuperar l'aspecte original de la
fresadora Schaublin 13. Ho farem mirant de preservar els colors i les
distribucions originals i, fins a cert punt, la pintura original
sempre que sigui possible.

<!--més-->

# L'estat del recobriment de la fresadora Schaublin

La màquina té un esquema de tres colors.

1. Hi ha un recobriment «intern» que s'utilitza per protegir els
   interiors no visibles: l'interior de la columna, les cares
   internes del davantal i la taula, etc. Aquest és un tipus de
   recobriment amb aspecte d'alumini i textura gruixuda. No el puc
   identificar amb precisió.

2. Hi ha un gris llis que s'utilitza al llarg de la columna
   principal. El recobriment no és sensible a la prova de
   dissolvent. És un recobriment resistent. Mostra un bon aspecte a
   part de la safata de recollida de ferritja, que es veu moderadament
   afectada per l'ús. El el gris precís és un color difícil de
   precisar. Segur que no és cap color RAL, segons la carta normativa
   de colors RAL.

3. També hi ha una pintura d'efecte martelé que es fa servir en el
   davantal, les taules, el capçal, l'armari electric, etc. També es
   fa servir en alguns accessoris. En moltes publicacions això es
   descriu com a color plata, però ---si més no a la meva màquina--- no
   és exactament un color plata pur. Té una tonalitat amb algun
   component verd i potser altres components terciaris. Això dóna una
   sensació més «sofisticada».

4. El color dels volants no es pot apreciar. L'ús n'ha erosionat tot
   rastre. S'intueix quelcom semblant al recobriment intern.


# L'esquema de pintura que es farà servir

S'ha decidir refer la pintura seguint aquest camí:

1. La pintura de dins es tornarà a refer només en casos
   especials. Segur que l'interior de la màquina no caldrà tornar-lo a
   pintar. On sigui necessari, faré servir el mateix esmalt que en el
   cas dels volants.

2. Pel gris llis es farà servir esmalt de poliuretà 2K i pel color el
   proveïdor de pintura mirarà de determinar el color més semblant a
   l'original. Fer servir poliuretà 2K permet un recobriment resistent
   als productes químics i les ratllades.

3. Les peces de pintura martelé es pintaran amb una barreja preparada
   per mi mateix per a què s'acosti al color original. Faré servir un
   producte tipus "Hammerite". Té una bona resistència i és fàcil
   d'aplicar.

4. Els volants es pintaran amb un acabat llis lluent tipus «Hammerite»
   d'un color gris clar.


# L'acabat de l'esmalt martelé

La pintura martelé triada és una barreja de «gris plata» i «verde
seda».  [Oxiron
martelé](https://www.titanlux.es/en/productos/producto/hammered-oxiron-indoors-outdoors-metallic-gloss-hammered). Només
es va afegir una petita quantitat de verd al gris per aproximar-se al
to original de Schaublin. El resultat és prou bo. Es va aplicar
pintura amb pinzell. La imatge següent mostra el suport de la maneta
de l'eix Z després del pintat.

{{< image classes="fig-100 centre clar" src="brac-z.jpg" >}}

També s'han pintat les altres peces que originalment tenien acabat
martelé.  Aquestes inclouen el davantal i les seves tapes i algunes
caixes annexes com es mostra a les imatges següents.

{{< image classes="fig-100 centre clear" src="davantal-1.jpg" >}}

{{< image classes="fig-100 centre clear" src="davantal-2.jpg" >}}

{{< image classes="fig-100 centre clear" src="peces-davantal.jpg" >}}


# L'esmalt de les manetes

Les manetes s'han pintat amb [Oxiron lluent
llis](https://www.titanlux.es/en/productos/producto/smooth-oxiron-indoors-outdoors-gloss)
de color «gris perla». La imatge següent mostra la maneta de l'eix Z.

{{< image classes="fig-100 centre clar" src="z-handle.jpg" >}}



# El to gris principal

La gent de Torrents Autocolor, que és el meu proveïdor habitual
productes de pintura, van determinar el to gris principal de la
màquina fent servir un mostruari extens. Es va trobar un to molt
semblant, però no perfecte. Per prova-ho, van preparar una petita
ampolla d'esmalt amb tapa de pinzell:

{{< image classes="fig-100 centre clear" src="ampolleta.jpg" >}}

Aplicat sobre la pintura original, el resultat és molt proper com es
pot veure en la següent foto:

{{< image classes="fig-100 center clear" src="mostra-color.jpg" >}}

Malauradament, la tonalitat precisa no la puc compartir perquè el
proveïdor utilitza una referència interna en lloc d'una especificació
de color estàndard.


# Rodets de pintura, pots d'esprai i pistoles

Em vaig proposar que l'aspecte de les peces de to gris fos de qualitat
tal i com són se suposa que ha de serq una màquina Schaublin :-). Tinc
una bona experiència pintant amb rodets d'escuma de porus
fi. Tanmateix, la pintura de PUR que faig servir ara és molt agressiva
amb l'escuma i dificulta fer una bona feina amb els rodets. A l'última
màquina que vaig reconstruir, vaig fer servir pots de pintura amb
aerosol amb un bon resultat: no molt car, to precís i, molt còmode per
aplicar i gestionar. Per tant, semblava lògic provar els pots d'esprai
amb PUR. L'experiència mereix alguns comentaris.

Hi ha dos tipus de llaunes d'esprai PUR 2K: diguem-ne els premesclats
i els barrejats en el moment. El meu proveïdor de pintura pot preparar
ambdós tipus amb qualsevol color a demanda i amb qualsevol nivell de
brillantor.

Les llaunes premesclades s'omplen amb la base de PUR, l'enduridor i un
component que evita l'efecte de l'enduridor fins que es ruixa la
pintura. El pot té una vida llarga en bones condicions. La
pintura es va aplicar prou bé. El resultat, però, va ser
inquietant. Després d'un llarg període de curat, la capa era
molt sensible als agents químics i no gaire resistent a les
ratllades. Fins i tot una gota d'alcohol va poder dissoldre la
capa. Jo diria que va ser pitjor que l'esmalt alquídic habitual.

Els pots de barreja en el moment tenen un doble compartiment. Un conté
la base PUR i l'altre conté l'enduridor. Tots dos es poden barrejar
mitjançant un mecanisme que destrueix la mampara dels
compartiments. Normalment s'activa el mecanisme actuant sobre el cul
del pot. Això fa que aquest tipus de pots sigui fàcil de
reconèixer. En aquest cas, l'experiment va tenir molt més èxit. El
recobriment s'assecava més ràpid ---encara que no molt ràpid---, i
després del temps de curat el recobriment era molt més resistent a les
ratllades i als productes químics habituals. Tanmateix, les llaunes
són molt cares, el recobriment no és tan dur com sol ser un PUR
barrejat a casa i la durada del pot una vegada barrejat és més curta
---dura uns dies---.

La imatge següent mostra la part inferior d'un pot del darrer tipus:
podeu veure el mecanisme per destruir la mampara interna i activar
l'enduridor.

{{< image classes="fig-100 centre clar" src="pot-2k.jpg" >}}

Després de totes aquestes proves, vaig decidir tornar a caure en el
clàssic procediment de barrejar-ho jo mateix i pintar amb pistola.


# Pistoles de pintura i compressor

Fa temps que vaig tenir una certa experiència utilitzant una pistola
de gravetat. Vaig aplicar vernís PUR a molts dels meus mobles. El
resultat va ser prou bo, però vaig aprendre que necessiten un flux
d'aire important per aconseguir bons resultats. En aquesta àrea, però,
les coses han millorat: la relació de transferència de les pistoles
(pintura aplicada vs pintura gastada) és molt millor, parcialment per
la normativa ambiental. Em vaig proposar doncs trobar una pistola de
gravetat petita, de baix cabal i d'alta relació de transferència per
substituir la meva vella Sata.

Després de llegir i mirar aquí i allà vaig optar per una pistola
[Iwata
AZ4](https://anest-iwata.com.au/products/spray-guns/gravityspraygun/az4). A
la primera vista, quan va arribar, es va confirmar el que deien les
crítiques. No és la pistola més ben acabada ni feta amb el millor
material en absolut. Vaig comprar-al amb el nas de tipus AZ1 d'1,3
mm. Malgrat la qualitat, la pistola és impressionant quan
s'utilitza. A 1 bar pulveritza molt bé i fa que sigui fàcil aconseguir
acabats molt bons i suaus.  El consum d'aire és realment baix. Un
compressor d'1 KW és absolutament suficient per abastar la pistola. Té
una mida de vano de l'ordre de 10 cm, perfectament escaient per pintar
màquines petites i mitjanes com les que estem acostumats a revisar. La
relació de transferència és molt bona i gairebé no fa boira de
pintura. Realment és recomanable.

{{< image classes="fig-100 centre clar" src="iwata-az4.jpg" >}}

Per a provar la pistola, he donat una nova capa de pintura a la
làmpada Waldmann de la fresadora. Abans, ja l'havia fet servir per a
provar el sprays de PUR. El resultat de la prova amb la pistola ha
sigut molt satisfactori. Es pot veure a les següents imatges.

{{< image classes="fig-100 centre clar" src="waldmann-1.jpg" >}}

{{< image classes="fig-100 centre clar" src="waldmann-2.jpg" >}}

{{< image classes="fig-100 centre clar" src="waldmann-3.jpg" >}}


# La pintura del cos principal

Al final, he pintat el cos principal de la fresadora. Primer la bassa
de recollida de l'oli, que s'ha preparat i pintat amb un parell de
capes. Després, tot el cos ---inclosa la bassa--- que s'ha preparat i
pintat amb un parell de capes de PU 2K. Tot seguit podeu veure algunes
fotos del procés.

{{< image classes="fig-100 center clear" src="bassa-1.jpg" >}}
{{< image classes="fig-100 center clear" src="bassa-2.jpg" >}}
{{< image classes="fig-100 center clear" src="bassa-3.jpg" >}}

{{< image classes="fig-100 center clear" src="cos-1.jpg" >}}
{{< image classes="fig-100 center clear" src="cos-2.jpg" >}}
{{< image classes="fig-100 center clear" src="cos-3.jpg" >}}
{{< image classes="fig-100 center clear" src="cos-4.jpg" >}}
{{< image classes="fig-100 center clear" src="tapa-1.jpg" >}}

Aquest és el resultat.

{{< image classes="fig-100 center clear" src="cos-6.jpg" >}}
