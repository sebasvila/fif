---
title: "Encolar la banda d'esmeril"
slug: encolar-banda
date: 2022-10-31T10:00:00
coverImage: "encolat-banda.jpg"
tags:
- tech.fusteria
categories:
- projectes
keywords:
- Banda d'esmeril
- Polidora
- Fusteria
- Cola
- Loxeal
draft: false
---

Els darrers dies he descobert que les bandes d'esmeril tenen la
tendència a trencar-se per la junta. És empipador però es pot
resoldre.

<!--more-->

# Les bandes d'esmeril tenen data de caducitat

En efecte. Les bandes d'esmeril tenen data de caducitat per que la
cola que es fa servir en la junta a bisell envelleix i deixa de
suportar la tensió. És sorprenent! Vaig descobrir-ho pels fets
consumats. Fa uns dies necessitava polir uns taulers de faig i novaig
aconseguir-ho: a mida que anava canviant les bandes de la polidora
es trencaven de manera neta per la junta al cap d'un o dos segons. Una
darrera l'altra.

Sorprès i emprenyat vaig començar una cerca a la xarxa per acabar
descobrint que les bandes tenen data de caducitat (que sovint no
consta enlloc). Ara tenia una caixa plena de bandes noves i
desencolades. Es podien encolar de nou?

# A la cerca de la cola adient

Quin tipus de cola es pot fer servir per encolar de nou les bandes? Ha
de suportar una tensió important i, quan es treballa a fons, també una
temperatura rellevant. Així mateix, no pot ser rígida: la bada gira al
voltant d'uns corrons de petit diàmetre i això requereix una
flexibilitat notable.

En vaig provar vàries. Finalment, vaig descobrir que existeix un
cyanocrilat flexible ---està barrejat amb pols de cautxú. Aquesta va
ser la cola amb els millors resultats. Particularment, jo vaig fer
servir [Loxeal 74](https://www.loxeal.be/fr/produit/74/). Netejant les
juntes de la cola vella amb una pedra d'esmeril de gra molt gruixut i
amb l'ajuda d'una premseta d'encolar feta a mida per alinear la banda
correctament, el resultat és magnífic.

{{< image classes="fig-100 center clear" src="encolat-banda.jpg" >}}
