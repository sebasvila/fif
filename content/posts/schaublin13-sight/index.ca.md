---
title: "Restauració de la Schaublin 13 (7): espiell del nivell d'oli"
slug: sv13-ref-9
date: 2023-04-30T21:36:00
coverImage: "final.jpg"
tags:
- schaublin-13
- projectes
- tech.tornejat
- tech.pintat
categories:
- restauració de màquines
- schaublin 13
keywords:
- Fresadora
- Schaublin 13
- Fer un espiell de nivell d'oli
- Marca resistent a l'oli
draft: false
---

Cal canviar l'espiell del nivell d'oli de la Schaublin 13. L'original
estava molt brut, gairebé opac pels anys de servei i es va escantonar
al treure'l. Amb quins materials com hi fem les marques?

<!--more-->

Aquest és l'espiell del nivell d'oli original de la Schaublin 13
(esquerra). El vidre estava molt brut pels anys de contacte amb
l'oli. Calia netejar-lo. Hi varem roscar un parell de forats per
extreure'l però es va escantonar.

{{< image classes="fig-100 center clear" src="original.jpg" >}}

Seria interessant fer-ne un de nou. L'original es fet de metacrilat,
per tant el podem refer amb el mateix material. Només cal tornejat un
bocí de planxa de metacrilat d'un gruix escaient, en aquest cas 10
mm. El reflector també el fem de metacrilat (blanc), el rosquem i
l'encolem a un espàrrec amb cianocrilat.

{{< image classes="fig-100 center clear" src="sight-1.jpg" >}}
{{< image classes="fig-100 center clear" src="sight-2.jpg" >}}

Les línies de nivell les gravem amb una fulla de serra prou prima
exactament a la mateixa posició que les originals. Ara cal omplir el
gravat amb color opac. Quin tipus de material podem fer servir que
resisteixi l'oli de màquina i també gasolina/gasoli que pot ser
convenient fer servir esporàdicament per la neteja?

La solució és preparar un test amb una placa i diverses línies
gravades que omplim amb diferents productes:

{{< image classes="fig-100 center clear" src="test.jpg" >}}

Aquests són els productes que provem:

1. [Edding 780](https://www.edding.com/products/edding-780-paint-marker)

2. [Markal Paintstick\+ Lacquer
   Fill-In](https://markal.com/products/paintstik-lacquer-fill-in),
   una pintura sòlida especifica per reomplir gravats.

3. Edding 780 protegit amb
   [Tipp-Ex](https://en.wikipedia.org/wiki/Tipp-Ex), per comprovar si
   una protecció suiperficial pot ajudar.

4. Esmalt d'ungles.

5. Pintura de poliuretà de dos components.

La placa de test es va submergir en oli de màquina durant una setmana
i en una barreja de gasoli i benzina durant una altra setmana. El
resultat va ser el que segueix:

1. El retolador Edding 780 es va dissoldre en l'oli en unes hores.
2. La pintura sòlida de Markal va esdevenir més cremosa en uns dies
   però no es va dissoldre, fluir, ni perdre el color.
3. La protecció de Tipp-ex es va dissoldre en uns dies dins de l'oli.
4. L'esmalt d'ungles no es va alterar durant tota la prova.
5. El poliuretà de dos components no es va alterar durant tota la prova.

Auxí doncs, l'esmalt d'ungles i el poliuretà han resulta ser els
productes més resistents a les condicions. Hem triat PU 2K per omplir
les línies de nivell gravades a l'espiell. Ho emplenem fent servir una
xeringa i una agulla dosificadora de pas petit com es veu en el
següent vídeo:

{{< youtube id="k38Vl8QqrZE" >}}

Quan la pintura és prou seca, retallem les vores amb cura mab una
fulla de cutter i polim tot plegar fent servir roig de polir[^1] amb base
aigua.

{{< image classes="fig-100 center clear" src="rouge.jpg" >}}

El resultat és aquest:

{{< image classes="fig-100 center clear" src="final.jpg" >}}

Per acabar muntem l'espiell a la fresadora. Hi apliquem una mínima
quantitat de junta líquida (tipus silicona neutra) per garantir que la
estanquitat a l'oli és correcta.

{{< image classes="fig-100 center clear" src="sight-3.jpg" >}}

[^1]: El [roig de
    polir](https://www.termcat.cat/es/cercaterm/fitxa/Mjc1NjA2NQ%3D%3D)
    (en anglès jewelers rouge) és un òxid de ferro mòlt molt fi que es
    fa servir en joieria i altres arts per les etapes finals del
    polit.
