---
title: "Fer unes guies per foradar Reglus"
date: 2021-01-17
coverImage: hard-turning-2.jpg
tags:
- reglus
- tech.tornejat
categories:
- taller
- mecanització
keywords:
- Reglus
- acer O2
- tornejat dur
- PCBN
- Polycristaline Boron Nitride

draft: false
---

Per diverses raons, necessitava fer uns forats de diàmetres no
convencionals en uns eixos. Al taller hi ha un utillatge universal
Reglus per aquest tipus de feines, però no hi havia les guies de la
mida escaient. Aquest article explica com es van fer unes guies de
foradar a mida per l'utillatge Reglus.

<!--more-->

# Característiques del projecte

* Material. S'ha triat acer tipus O2. Fàcil de mecanitzar i
  trempar. Prou dur una vegada tractat per fer la feina

* Dimensionat. Les dimensions s'han obtingut de les altres guies i
  s'han adaptat a les dimensions del forat a fer. Aquí podeu
  baixar-vos un [plànol acotat](dolla-reglus.pdf) d'una guia
  Reglus.

* Les guies es vàren mecanitzar deixant el diàmetre exterior
  sobredimensionat, es van trempar i revenir i, finalment, es van
  deixar a mida exterior una vegada endurides amb tornejat-dur.

# Procés

El primer pas ---després de tallar la barra d'acer a mida--- va ser
tornejar la forma principal i foradar el forat superior, que dóna
accés al forat de centrat.

{{< image classes="fig-100 clear"
          src="turning-reglus-bushing.jpg" >}}

Després, es practica el centrat del forat crític i es forada. La guia
es mecanitza usant una pinça per mantenir la precisió de centrat i no
marcar la peça se subjecta la guia de nou. La concentricitat es manté
al voltant dels 0,01mm d'excentricitat màxima. Per mantenir el centrat
del forat guia cal ser curós amb aquesta operació.

{{< image classes="fig-100 clear"
          src="drilling-reglus-bushing.jpg" >}}

{{< image classes="fig-100 clear"
          src="drilled-reglus-bushing.jpg" >}}

El següent pas consisteix en xamfranar els cantos necessaris i marcar
amb els números de cop la dimensió. Posteriorment, es trempa a uns 800
ºC i es revé en el forn a 200 ºC. El resultat es pot apreciar en
aquestes imatges:

{{< image classes="fig-50"
          src="hardened-bushing-1.jpg" >}}

{{< image classes="fig-50 clear"
          src="hardened-bushing-2.jpg" >}}

Per acabar, es torneja la guia entre puntes al diàmetre exterior
corresponent. En ser una operació de tornejat dur (amb eina de
CBN). L'acabat és de gran qualitat i deixa la peça acabada.  Deixant
aquesta operació pel final es possibilita tenir la mida precisa que
requereix la guia malgrat les variacions que introdueix el tractament
tèrmic. A continuació podeu veure algunes imatges del procés de
tornejar dur.

{{< image classes="fig-50"
          src="hard-turning-1.jpg" >}}

{{< image classes="fig-50 clear"
          src="hard-turning-2.jpg" >}}

Les noves guies muntades en l'utillatge de foradar Reglus:

{{< image classes="fig-50"
          src="mounted-bushing-top.jpg" >}}

{{< image classes="fig-50 clear"
          src="mounted-bushing-bottom.jpg" >}}
