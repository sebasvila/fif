---
title: "Cargols per Màquina de Cosir"
date: 2021-07-25T00:21:01+02:00
coverImage: "singer-screw-5.jpg"
tags:
- tech.tornejat
categories:
- projectes
keywords:
- Màquina de cosir
- Cargol
- Singer
- Kohler
- Nähnorm 100
draft: false
---

Les màquines de cosir antigues són una joia: robustes, elegants,
efectives i útils. Reconstruir-les, però, no és senzill. Els cargols
que usen, particularment, són fabricats a mida seguint normes antigues
o simplement segons el fabricant decidia. Aquesta nota és una petita
història sobre un cargol d'una màquina Singer.

<!--more-->

Jo ja tenia una experiència prèvia en la reconstrucció d'una màquina
de cosir Köhler que ens va donar un parent. A una de les frontises que
subjecten la màquina al cos li faltava un cargol. Curiosament el
cargol no era de cap dels estàndards habituals: ni mètric ni
UNF. Llegint, vaig acabar veient que es tractava d'un cargol "Nähnorm
100" (vegeu [aquesta
taula](https://www.gewinde-normen.de/en/sewing-machine-thread.html
"Nähnorm 100 screws table")) de mides. Nähnorm 100 és un estàndard
antic de cargols que vàren usar els fabricants europeus.

Fa uns dies, un bon amic va venir amb la seva maquina de cosir Singer.
Una màquina fantàstica que va trobar temps enrera en un contenidor de
brossa :-/ i que, després d'esmerçar-hi un temps, ara és plenament
operativa. Per acabar de complementar-la, va comprar un motor elèctric
original però li faltava el cargol que subjecta el suport del motor al
peu de la màquina de cosir. L'experiència prèvia ja em va fer sospitar
que no seria un cargol estàndard. De fet, M6 hi anava balder. Una
cerca a Internet aviat va descobrir que Singer dissenyava i fabricava
els cargols a mida sense seguir cap norma.


Aquesta [taula](https://www.singersewinginfo.co.uk/screw_threads
"Taula de cargols Singer") mostra la llarga llista de cargols
especials emprats per Singer. Després d'algunes converses vàrem
concloure que es tractava del cargol número 50632, amb un diàmetre de
9/32 in i 20 tpi. En alguns documents es denomina com "Motor bracket
screw".

Després d'una mica de feina al torn, es va fer un cargol d'acord amb
les especificacions de Singer que, feliçment, s'ajustava perfectament.
A continuació podeu veure algunes fotos de la màquina i el nou cargol.

{{< image classes="fig-100 clear"  src="singer-screw-1.jpg" >}}
{{< image classes="fig-100 clear"  src="singer-screw-2.jpg" >}}
{{< image classes="fig-100 clear"  src="singer-screw-3.jpg" >}}
{{< image classes="fig-100 clear"  src="singer-screw-4.jpg" >}}
{{< image classes="fig-100 clear"  src="singer-screw-5.jpg" >}}
