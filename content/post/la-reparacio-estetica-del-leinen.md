---
title: 'La reparació estètica del Leinen '
date: 2013-03-15T18:51:00.001+01:00
draft: false
slug: "la-reparacio-estetica-del-leinen"
coverImage: /fotos/leinen-lz4sb/P1040545.JPG
tags: 
- leinen LZ4SB
- buggy
---


Entre altres feines de restauració, una feina fonamental en el torn Leinen és l'acabat estètic. El procés de restauració estètic és laboriós si es vol un acabat durable, fidel  i de primera qualitat. Essencialment comporta les següents tasques:  


*   Neteja, desoxidat i polit de les superfícies descobertes: manetes, volants, superfícies lluents, etc.
*   Preparat i repintat de les superfícies pintades originals.


Tractament de superfícies lluents
---------------------------------


El tractament que s'aplica segueix els següents passos:  


1.  Desengreixat i neteja: usant diversos tipus de dissolvents segons el cas: gasoli, benzina i KH-7.
2.  Si cal, neteja de la capa d'òxid amb un ús suau del raspall rotatiu d'acer muntat sobre la màquina de foradar de sobretaula. En superfícies molt polides en les que no es volen marques del raspall es pot actuar amb vinagre. Se suca un drap amb vinagre i, amb cura, es va xopant la peça i fregant-la fins que s'elimina el rovell.
3.  Polit amb pasta de polir per a material metal·lic i disc de cotó. Usem [pasta Pferd](http://www.pferdusa.com/products/204t/204t03P.html) de color verd.
4.  Repolit amb pasta de polit acabat mirall i disc de cotó. Usem [pasta Pferd](http://www.pferdusa.com/products/204t/204t03P.html) de color rosa.


El procés és lent però el resultat  és excepcional. Aquí podeu veure algunes manetes del devantal abans de set tractades:  


{{< image classes="fig-100 clear"  src="/fotos/leinen-lz4sb/P1040304.JPG" thumbnail-with="75%" >}}

  
i després de ser restaurades:  


{{< image classes="fig-100 clear"  src="/fotos/leinen-lz4sb/P1040545.JPG" thumbnail-with="75%" >}}

  


{{< image classes="fig-100 clear"  src="/fotos/leinen-lz4sb/P1040548.JPG" thumbnail-with="75%" >}}

  


Repintat
--------


 El procés de pintat segueix els següents passos:  


1.  Després de desmontar, neteja i desengreixat.
2.  Es protegeixen  forats i altres parts amb cinta de pintor.
3.  Si l'estat de l'emmassillat és bo, es refà amb pasta de carrosser de dos components els forats i s'anivella i perfila. 
4.  Si l'estat del fons és dolent: està descloscat, esquerdat, etc. cal treure'l rascant a fons fins deixar el metall descobert. S'aplica imprimació al metall net i posteriorment pasta de carrosser.
5.  Es poleix a fons amb paper de vidre de gra 80 perfilant els cantos, plans, etc.
6.  S'aplica aparell a tota la superfície.
7.  Es poleix lleugerament amb paper de vidre de gra molt fi (320 o 400).
8.  S'apliquen dues capes d'esmalt de poliuretà de dos components amb rodet d'escuma de picat molt fi.


  
El resultat són peces com aquestes:  


{{< image classes="fig-100 clear"  src="/fotos/leinen-lz4sb/P1040449.JPG" thumbnail-with="75%" >}}

  


{{< image classes="fig-100 clear"  src="/fotos/leinen-lz4sb/P1040450.JPG" thumbnail-with="75%" >}}